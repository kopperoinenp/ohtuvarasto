Retrospektiivitekniikat

Retrospektiivitekniikoiden tarkoitus on reflektoida ryhmänä viime sprintin tai valmiiksi saadun kokonaisuuden toimintamalleja. Tavoitteena on tehostaa toimintaa ja tehdä huomioita tulevaa varten, että mitä asioita tulee ottaa huomioon tai muuttaa, kun työskentelyä jatketaan. Tekniikoiden tarkoitus on tehdä tämä mahdollisimman tehokkaaksi ja toimivaksi.



**Start, Stop, Continue, More of, Less of Wheel**
Tässä tekniikassa jaetaan toiminnan kehittäminen viiteen osaan; aloitetaan tekemään näin, lopetetaan tämän tekeminen, jatketaan tämän tekemistä, lisää tätä, vähemmän tätä. Ryhmän kanssa käydään kategoria kerrallaan läpi, mitä ajatuksia kullakin on. Lopputuloksena on posteri, jossa on viidessä osassa lueteltuna, miten ryhmä aikoo jatkossa kehittää toimintaansa.



**Glad, Sad, Mad**
Tässä tekniikassa jaetaan havainnot kolmeen kategoriaan; iloinen, surullinen, vihainen. Nyt kaikille ryhmäläisille jaetaan lappuja, joihin he voivat listata omia havaintojaan liittyen työskentelemiseen, jotka he jakavat johonkin näistä kolmesta kategoriasta. Kun kaikki ovat kirjanneet omat havaintonsa, jaetaan kaikkien laput näkyville ja ryhmitellään ne sen mukaan, jos useammalle tuli sama havainto. Tämän jälkeen kaikki ryhmän jäsenet äänestävät, mitkä ongelmat ovat heistä tärkeimpiä. Kun kaikki ovat äänestäneet, käydään eniten ääniä saaneet havainnot läpi yksitellen ja ryhmän jäsenet antavat niistä oman mielipiteensä. Tätä jatketaan, kunnes ei ole enää jäljellä olevia ongelmakohtia tai jos niiden läpikäymiseen menee yli tunti.

